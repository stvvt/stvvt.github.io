---
layout: post
title: "Моят първи пост"
date: 2011-12-26 11:52
comments: true
categories: PHP
---

През годините желанието ми да блогвам ту се появяваше, ту изчезваше. Обикновено то се обостря около края на годината -
нямам никаква идея защо.

Реших, че е крайно време да погледна на това сериозно. В края на краищата човек трябва или да има блог, или да няма! А и
сега е точно края на годината - идеално време за вземане на решения.

И - както става ясно - аз го взех.

Ще списвам блог. В него ще заявявам мнението си по всякакви въпроси, които ме вълнуват. Това включва, но не се
ограничава до: професионални теми (програмиране), гражданска позиция, лични философствания и какво ли още не. Нямам
никакво намерение да бъда обективен, преднамерено позитивен или добронамерен повече, от колкото чувствам за нормално.
Възнамерявам обаче да бъда честен: каквото - това! 

Харесах си <a href="http://octopress.org/">octopress</a> като платформа - идеално пасва на афинитета ми към изчистеност
и минималистичност. По същата причина си харесах и слогана на блога. Взех го "назаем" от реклама по телевизията, но
както е <a href="http://www.youtube.com/watch?v=CW0DUg63lqU">казано</a> - _"good artist copy, great artist steal"_.
